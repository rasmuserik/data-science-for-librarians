# Data Science Workshop

Workshop for INF-studerende på 6.semester – bliv klædt på til at ’lege professionelt med data’

D. 23/2 og 16/3 (begge dage fra 9-16) afholdes en dataworkshop henvendt til alle studerende på 6.semester. Den gennemgående underviser begge dage er Rasmus Erik Voel Jensen (solsort.com), og der vil undervejs være gæsteundervisere (se mere om program nedenfor).
Af hensyn til den praktiske planlægning skal tilmelding ske til Johanne Maibohm (jom@hum.ku.dk) senest d. 20/2.

Deltagelse kræver ingen forudsætninger ud over interesse i at:

- Finde ud af hvad der menes med datahøstning og hvordan man gør
- Vide mere om hvilke værktøjer man kan benytte og afprøve dem
- Forstå og få ideer til hvordan man kan arbejde med større datamængder
- Forstå og få ideer til hvordan man kan udtrække og anvende data i forskellige sammenhænge og til forskellige formål. Der arbejdes med forskellige cases og emner efter eget valg
- Få indblik i og afprøve visualisering af større datamængder

Workshoppen har til formål at gøre dig fortrolig med at arbejde med data vha. af forskellige værktøjer og opdage nye anvendelsesmuligheder. Workshoppen veksler mellem oplæg og øvelser, hvor du bliver guidet undervejs.

Stikord til workshops

Workshop I. (23/2)
- Introduktion til "Jupyter Notebook" (Python) som dataværktøj.
- Introduktion til strukturerede data(JSON), og hvordan man bruge dem.
- Udtræk/høstning af data fra forskellige kilder (Wikipedia, bibliotekerne, YouTube(OGP), WordPress, ...)
- Introduktion til databehandling og visualisering
- Introduktion til visualiseringsværktøjet Tableau Software og hands-on

Workshop II. (16/3)
- Arbejde med udvalgte cases og emner baseret på workshop I

Programmet for workshoppen er under udvikling, og vil løbende blive opdateret på data-science-workshop.solsort.com

                             Vel mødt!


